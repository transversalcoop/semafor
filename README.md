Semàfor
=======

Aquesta aplicació intenta resoldre les tres preguntes fonamentals que es fan
les empreses que treballen per projectes.

1. Tenint en compte les persones que treballen, podem assumir tota la feina que
   ens demanen?
2. Tenint en compte les despeses i els ingressos esperats, podrem fer front al
   pagament de les nòmines?
3. Tenint en compte l'esforç que s'ha dedicat finalment al projecte, ha valgut
   la pena econòmicament?

Per a cadascuna de les preguntes, l'aplicació té una pàgina principal que
intenta resoldre-la:

1. En la pàgina de *previsió* es pot indicar, per als mesos futurs, quina
   dedicació pensa cada persona que li haurà de dedicar a cada projecte,
   permetent veure si en algun mes concret es veurà sobrepassada.
2. En la pàgina de *liquiditat* es poden anotar els ingressos i despeses
   esperats mes a mes, per veure si en algun mes s'entra en números negatius.
   També s'associen ingressos i despeses al projecte al que van vinculats.
3. En la pàgina de *valoració* es pot indicar la dedicació real que hi ha hagut
   en cada projecte. Això permet creuar dades amb la previsió per veure si
   aquesta havia sigut ajustada, i creuar dades amb la liquiditat per veure si
   els beneficis del projecte es corresponen amb la feina dedicada.

